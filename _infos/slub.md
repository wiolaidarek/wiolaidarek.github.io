---
title: Ślub
image:
  path: /assets/images/sanktuarium.jpg
  thumbnail: /assets/images/sanktuarium-thmb.jpg
  caption: Sanktuarium MB Jaworzyńskiej Królowej Tatr na Wiktorówkach
---

Wiktorówki, gdzie mieści się Sanktuarium MB Jaworzyńskiej, Królowej Tatr, znajdują się na terenie Tatrzańskiego Parku Narodowego, w bezpośrednim sąsiedztwie Rusinowej Polany na wysokości około 1200 m n.p.m.

## Szlaki na Wiktorówki

Na Wiktorówki prowadzą dwa szlaki:

- niebieski. biegnący od leśniczówki Zazadnia przez Dolinę Filipka, porośniętą głównie lasami jodłowo-świerkowymi. Podejście przebiegające w większości leśną, utwardzoną drogą (tylko pod koniec są bardziej strome zakosy oraz drewniane schody i poręcze), zajmuje około 45 minut. Różnica poziomów wynosi 200 metrów.

- zielony, prowadzący do Sanktuarium z Wierchu Porońca. Szlak wyprowadza na niezwykle malowniczą Rusinową Polanę, skąd w około 10 minut możemy dostać się na Wiktorówki. Różnica wzniesień do pokonania jest minimalna, a przejście zajmuje ok godziny. Od samego początku towarzyszyć Wam będą panoramy Tatr Bielskich i Wysokich.

Pozostawiamy do Waszej decyzji, który ze szlaków wybierzecie, ale warto pamiętać, że Ślub zaczyna się punktualnie o 13.30 :) W kamiennym murze otaczającym kaplicę znajduje się symboliczny cmentarz ofiar Tatr – wmurowanych jest kilkadziesiąt tablic upamiętniających ludzi, którzy zginęli w górach. Wokół kaplicy znajdują się liczne ławki, a na miejscu można zawsze liczyć na darmową herbatę, Nie bójcie się zatem przyjść chwilę wcześniej...

## Park Narodowy

Ceny biletów wstępu do TPN:
- bilet normalny – 5,00 zł
- bilet ulgowy – 2,50 zł

Warto pamiętać, że zwolnione z opłat są osoby udające się najkrótszą drogą do wyznaczonych miejsc kultu religijnego (w tym z Zazadniej na Wiktorówki).

## Sanktuarium

W pełni rozumiemy, że Ślub w takim miejscu wymaga pewnego „przygotowania”, dlatego też nie obrazimy się, jeśli zamiast szpilek i pantofli zobaczymy Was w butach trekkingowych, a  strój będzie nieco mniej formalny. Zachęcamy Was do obejrzenia relacji naszego [fotografa](https://dearhunter.pl), ze ślubów innych par, z tego samego miejsca:

- [Relacja fotograficzna 1](https://dearhunter.pl/olakrzys-2/)
- [Relacja fotograficzna 2](https://dearhunter.pl/kasiamichal-2/)
